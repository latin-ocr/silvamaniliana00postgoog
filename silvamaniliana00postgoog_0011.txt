vi AD taurorum PRAEFATIO.

noto iam auctore et usu nobis familiari pietas mea si taciturn
omnino praeterirem. nuper iudicium de poeta tulit Markailius
in libello nitido de Latinis litteris Londini edito (pp. 158 sqq.)
iustisque eum laudibus prosecutus est. durus sane et non
numquam paene horridus et rebus et uerbis Manilius ; mate-
riam sequitur neque ad exponendum satis facilem et huius
quidem saeculi hominibus uilem atque abiectam3 sermo modo
abruptus, modo diffluens; numeri quoque interdum incompti
uel dissoluti. est tamen in eo ingeni uena minime uolgaris.
priores aut relinquit aut in imitando non tam exprimit quam
aemulatur, quod in iudicando quid aliis, exempli gratia Pro-
pertio, debuerit, utilissimum erit cognitu.

'certe non is est scriptor qui mente atque animo ad uuum
tamquam finem intento et colliniato adhibeat quae ad illum.
feriendum pertineant omnia, cetera repudiet atque abiciat.
multo magis illius imaginem reddere uidetur qui ui aliqua se
ipse uelut in artum cogat atque conglobet, mox concitatiore
quo fors feret impetu erumpat. talis est ingeni multa turba-
tius, multa duriuS, sed populariter paene nibil et complura
etiam praeclare dicere.

quam exquisite dixit de lactea uia hominum oculos in se
auertente!

sic super incumbit signato culmine limes

candidus et resupino fucit mortalibus ora
dum noua per caecam uibrantur lumina noctem

(1 714 sqq.)

Lucretio dignissimum est quem totiens prouocat ad certarnen,
non numquam, mehercule, haud impar.

hoc quam scatens splendore caelesti!
altius aetherei quam candet circulus orbis (1802)

Durantis uel Miltoni putares.

quantum audet in tralationibus! quotiens Latino eum
sermoni quasi uim adferre uidemus, saepius uictorem! non
laudo

 

