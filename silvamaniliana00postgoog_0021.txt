8 SILVA MANILIANA.

nisi prudentia mundum regeret, periculum erat ne astra certo
illo suo ambitu intermisso, aut huc illuc licenter errarent aut
omni motu prorsus carerent. sequentem uersum ita seruabat
Bentleius ut audacius uaga pro suc reponeret. non tanti erat.
sau pro ‘eius’ positum falsarium arguit et Latine illum quidem
nescientem. Bentleianae emendationi illud non obiecerim quod
‘uagus' uix ullo interuallo ‘uaga’ sequatur. huiusmodi enim
permulta apud ueteres reperiuntur.

11 424 sqq.

at non Lanigeri signum Libraeque repugnat
in totum, quia uer autumno tempore differt, 425
sed ratione pari est aequatis nocte diebus. 427
fructibus hic implet maturis, floribus illud, 426
temporaque efficiunt simili concordia textu.

sic ordinandi sunt hi uersus. in uersu 427, quiin se nibil
habet quod displiceat post u. 425 sequi iussus, tempore et
ratione inter se opponuntur ut Graece χρόνῳ et λόγῳ, quo uix
ullum notius apud philosophos ἀντίθετον. Arietis Libraeque
signa temporis interuallo quam maximo inter se distant,
rationem uero cum eorum inspicias, et noctium dierumque
spatiis aequatis et donorum similitudine proxima uidentur.

11 530 sqq.

idcirco et cedunt pecudes quod uiribus amplis 530
consilium est maius, uictus Leo fulget in astris;
aurea Lanigero concessit sidera pellis;

ipse suae parti Centaurus tergore cedit.

usque adeo est hominis uictus quo mirer ab illis
nascentis Librae superari posse trigonum. 535

haec difficilia et corrupta esse negari non potest: sed
spuria esse nullo minus argumento efficitur. rem propius
inspiciamus. conferuntur inter se trigona duo, Librae scilicet
Arietisque. Librae trigonum ex his tribus constat signis, Libra
Geminis, Aquari03 Arietis ex his, Ariete, Leone, Sagittario uel
Centauro, haec illis aduersa et contraria sunt, pecudes scilicet
hominibus (unde etiam ab illis uincuntur), nec singula tantum
siugulis sed etiam trina trinis. quocirca trigonum Arietis a

 

